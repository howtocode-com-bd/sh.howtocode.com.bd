### নেটওয়ার্কিং ###
নেটওয়ার্কিং এর প্রশ্নে বলা যায় যে, সম্ভবত এমন কোন কাজ নেই যা লিনাক্স দিয়ে করা যায় না  । ফায়ারওয়াল , রাউটার , নেম সার্ভার , এনএএস বক্স এবং বিভিন্ন রকম নেটওয়ার্কিং সিস্টেম তৈরিতে সাধারণত লিনাক্স ব্যবহৃত হয়। নেটওয়ার্কিং সার্ভিসেস যেমন প্রচুর তেমনি নেটওয়ার্ক কনফিগার এবং কন্ট্রোল করার জন্য কমান্ডও প্রচুর । সবচেয়ে বেশি ব্যবহৃত কিছু কমান্ড এর প্রতি আমরা আলোকপাত করব । আমরা মূলত নেটওয়ার্ক মনিটরিং এবং ফাইল আদান-প্রদান করতে ব্যবহৃত কমান্ডগুলো আলোচনা করব । এছাড়াও ssh সম্পর্কে জানব । ssh মূলত রিমোট লগইন এ ব্যবহৃত হয়। 
এই চ্যাপ্টারে নিচের কমান্ড গুলো নিয়ে আলোচনা করা হবে । 

* **ping**: Send an ICMP ECHO_REQUEST to network host.
* **traceroute**: Print the route packets trace to a network host.
* **netstat**: Pring network connections, routing tables, interfacing statistics, masquerade connections and mulitcast memberships.
* **ftp**: Internet file transfer program.
* **lftp**: An improved Internet file transfer program.
* **wget**: Non interactive network downloader.
* **ssh**: OpenSSH SSH Client ( Remote login program )
* **scp**: Secure copy ( Remote file copy program )
* **sftp**: Secure file transfer program.

ধরে নিচ্ছি যে আপনাদের সামান্য হলেও নেটোয়ার্কিং ব্যাকগ্রাউন্ড আছে । কম্পিউটারের যুগে এসে সবারই নেটয়ার্কিং সম্পর্কে প্রাথমিক জানাশোনা থাকা দরকার । এই চ্যাপ্টার টি ভালো ভাবে বুঝার জন্য এবং সঠিকভাবে প্রয়োগ করার জন্য আপনার যে বিষয়গুলো সম্পর্কে কিছু কিছু বিষয় জানা জরুরী। সেগুলো হলঃ- 
* **IP( Internet protocol ) address**
* **Host and Domain name**
* **URI ( Uniform Resource Identifier )**

বিঃদ্রঃ কিছু কিছু কমান্ড ব্যবহারের আগে হয়ত আপনার ডিস্ট্রো এর রিপোজিটরি থেকে কিছু অতিরিক্ত প্যাকেজ ইন্সটল করা লাগতে পারে । এবং কিছু কমান্ড এক্সিকিউট করার জন্য সুপার ইউজার প্রিভিলিজ লাগবে । 
